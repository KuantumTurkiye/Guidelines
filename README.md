<img src="https://kuantumturkiye.org/wp-content/uploads/2020/06/LogoQTurkey.png" width="450" height="100"/>

Projelerimize katkı sağlamaya gösterdiğiniz ilgi için teşekkür ederiz.

Bu projelere katkıda bulunarak, QTurkey proje ekipleri yönergelerini kabul etmiş olacaksınız.

Projeler yayın durumuna geçmeden önceki tüm katkılar "private repo" üzerinden gerçekleştirilmektedir. 
Dolayısıyla projelere katılım için başvuru yapmanız gerekmektedir. Aşağıdaki tabloda dahil olmak istediğiniz projeye belirtilen bağlantıdan başvuru yapabilirsiniz.

## Aktif Projeler

### Kuantum Makine Öğrenimi

| Başlangıç Tarihi | Kategori | Proje Adı | Operasyonel Durum | Takım Lideri |
|:-------|:-----|:------|:------|:------|
| 2020-12-21 | Kuantum Makine Öğrenimi | Quantum Music Generation | Aktif | Ayşin Sancı |
| 2020-12-21 | Kuantum Makine Öğrenimi | QML Edge AI | Aktif | Ayşin Sancı |
| 2020-12-21 | Kuantum Makine Öğrenimi | Image Generation | Aktif | Ayşin Sancı |
| 2020-12-21 | Kuantum Makine Öğrenimi | PennyLane Circuit Drawer | Aktif| Cenk Tüysüz |

### Protokol Geliştirme

| Başlangıç Tarihi | Kategori | Proje Adı | Katkı Durumu | Takım Lideri |
|:-------|:-----|:------|:------|:------|
| 2021-02-01 | Protokol Geliştirme | Purification-Algo-Q (BBPSSW-DEJMPS) | Aktif | Zeki Seskir |

### STS Çalışmaları

| Başlangıç Tarihi | Kategori | Proje Adı | Operasyonel Durum | Takım Lideri |
|:-------|:-----|:------|:------|:------|
| 2021-02-01 | STS Çalışmaları | STS Aspects of Quantum Technologies |  İnaktif | Zeki Seskir |


## Geliştirme Ekibi Yönergesi

### Tanıtım

Bu yönerge, QTurkey Proje Ekipleri departmanı tarafından açık kaynak proje geliştirmek isteyen kişi/kişileri; hedefler, süreçler, organizasyonel kurallar ve bunların dışındaki teknik detaylar konusunda bilgilendirmek üzere hazırlanmıştır.

### Hedef

QTurkey ile birlikte proje yürütecek kişi/kişilerin proje hedefleri başlıca dört kategoriye ayrılmaktadır. Tüm projeler akademik proje geliştirme, eğitsel materyal geliştirme, STS çalışmaları ve teknoloji geliştirme başlıklar bağlamında geliştirilir. Her bir proje açık kaynak felsefesini benimseyerek, ekosisteme katkı sunmayı hedeflemelidir.

### Proje Fikri

QTurkey veya QWorld üyesi, görevlisi olan kişi veya kişiler, QTurkey’in açık kaynak geliştirme hedefi kapsamına girebilecek her konuda proje önerisinde bulunabilir. Proje önerileri ve bildirisi “Operasyonlar” başlığı altında birinci maddede sunulduğu gibi Proje Ekipleri departmanına iletilmelidir. İlgili departman tarafından yapılan değerlendirme olumlu olarak onaylanırsa ikinci ve üçüncü maddeler uygulanır.

### Operasyonlar

Bu başlık altında açık kaynak proje geliştirmeye yönelik süreç ve temel operasyonlar yer almaktadır:

1. İlk olarak, herhangi bir açık kaynak projesine başlayacak kişi/kişiler, takım/takımlar; proje başlangıcından önce Proje Ekipleri Bildiri Yönergesini doldurup, Proje Ekipleri departmanına iletmelidir. İlgili e-posta adresi: submit-project@kuantumturkiye.org
2. Yönergeyi uygulamak üzere Proje Ekipleri departmanı gerekli çalışma ortamının konfigürasyonunu hazırlayarak, ekibin üzerinde çalışır olabileceği bir sistem haline dönüştürür.
3. Belirtilen kapsamlar haricindeki diğer tüm geliştirme işlemleri Açık Kaynak Geliştirme Ekibi Bilgilendirme Yönergesinde belirtilen kurallara tabidir.

### Geliştirme Ortamı ve Araçlar
- Geliştirme ortamı olarak QTurkey, GitHub platformunu kullanılmaktadır.
- Araştırmacılar ve geliştiriciler proje kapsamında belirlenen standart bir programlama dili, teknoloji veya araç seti kısıtı yoksa istedikleri araçları ve teknolojileri kullanmakta özgürdür.

### Geliştirme Ekibi ve Roller
- Proje ekipleri için en az bir adet ekip lideri bulunmalıdır.
- Ekip üyesi kısıtı bulunmamaktadır.
- Proje ile ilgili gerekli olan roller, ekip lideri tarafından belirlenmelidir.

### Kurallar

Aksi açıkça belirtilmediği sürece, QTurkey’de geliştirilen tüm projeler için aşağıdaki kurallara uyulmalı veya uygulanmalıdır:
1. Tüm projeler QTurkey’e aittir.
  - Bir projeye katkıda bulunan kişi, geliştirdiği veya hazırladığı parçanın sahibidir.
  - Projeler QTurkey Proje Ekipleri departmanı tarafından yönetilir. Koordinatör veya koordinatörler tarafından atanan kişi/kişiler projelerin yürütülme meselelerinden sorumlu olacaktır. Herhangi bir projenin yönetişimi koordinatörler tarafından değiştirilebilir.
2. Bir projeye sunulacak herhangi bir katkı orijinal olmalıdır.
  - Her katılımcı, katkı ile ilgili herhangi bir üçüncü taraf lisansı veya diğer kısıtlamalardan (ilgili patentler ve ticari markalar dahil ancak bunlarla sınırlı olmamak üzere) haberdar olmalıdır.
3. Tüm projeler, https://github.com/KuantumTurkiye organizasyonu altında belirlenen bir depoda geliştirilir.
  - Depodaki projeler gizli olarak başlatılır ve geliştirmeleri kamuya açık veya özel olarak saklanabilir.
  - Geliştirilmekte olan herhangi bir projenin içeriği, QTurkey’in izni olmadan belirtilen depo dışına kısmen veya tamamen aktarılamaz veya kopyalanamaz.
  - Projelerin yayınlanan tüm sürümleri herkes tarafından erişime açık olmalıdır.
4. Aksi belirtilmedikçe tüm projeler açık kaynak kod veya materyal olarak geliştirilir.
  - Metinler, şekiller ve kodlar, https://creativecommons.org/licenses/by/4.0/legalcode adresinde bulunan Creative Commons Attribution 4.0 Uluslararası Kamu Lisansı (CC-BY-4.0) altında lisanslanmıştır.
  - Not defterlerindeki kod parçacıkları, https://www.apache.org/licenses/LICENSE-2.0 adresinde bulunan Apache License 2.0 kapsamında lisanslanmıştır.
5. Projeler için QTurkey/QWorld veya talep dahilinde projeye özgün logolar kullanılabilir. 
6. Üçüncü şahıslarla proje ile ilgili her türlü iletişim/anlaşma QTurkey’in izni ile gerçekleştirilir.
7. QTurkey, projelere bağlı olarak bazı hibe, ödül, bağış, sponsorluk anlaşmaları uygulayabilir/alabilir veya anlaşma(lar) yapabilir.

### Bağlantılar

#### Yayın ve Organizasyonel

Organizasyon Sitemiz: https://qturkey.org

Platform: https://kuantumturkiye.org

GitHub: https://github.com/KuantumTurkiye


#### Sosyal

Twitter: https://twitter.com/KuantumTurkiye

Instagram: https://instagram.com/kuantum_turkiye

LinkedIn: https://www.linkedin.com/company/qturkey

Discord: https://discord.gg/U84cNFbE7e

#### İletişim

Bu yönerge kapsamı dışında kalan, QTurkey ile alakalı diğer organizasyonel sorular için info@qturkey.org e-posta adresi ile iletişime geçilebilir.
